# NVDAUpdate Channel Selector (Вибір каналу оновлення NVDA) #

* Автор: Jose Manuel Delicado
* Сумісність з NVDA: 2022.4 і новіші
* Завантажити [стабільну версію][1]

Цей додаток дозволяє завантажувати і встановлювати найновішу версію NVDA
вибраного типу без відвідування будь-яких сайтів і без використання
браузера. Це корисно, коли, наприклад, ви хочете протестувати нові функції у
снепшотах NVDA, а потім повернутися до останньої стабільної версії. Якщо ви
регулярно тестуєте снепшоти NVDA і зазвичай встановлюєте їх на свій
комп’ютер, ви заощадите багато часу за допомогою цього додатка. Якщо ви
надаєте перевагу тестуванню снепшотів у переносному режимі, зберігаючи
встановлену копію NVDA без змін, цей додаток також для вас.

## Як користуватись

Ви можете змінити канал оновлення NVDA, увійшовши до меню NVDA, «Параметри»,
«Налаштування», категорія «Канал оновлень». Одразу після вибору бажаного
каналу йнатискання кнопки «Гаразд», дочекайтеся наступної перевірки
оновлення або увійдіть до меню довідки NVDA і оберіть «Перевірити наявність
оновлень». Наразі доступні такі канали:

* Стандартний: це стандартний канал, який використовує ваша версія
  NVDA. Вибір цього параметра аналогічний вимкненню додатка.
* Стабільний: примусово встановлює стабільний канал оновлень. Корисно, якщо
  ви хочете повернутися до стабільної версії зі снепшота.
* Rc and beta: this is the channel for beta releases. You will receive the
  first beta version once it is released. This channel allows you to update
  through betas and release candidates.
* Альфа (снепшоти): оберіть цей параметр, щоб оновити NVDA до найновішої
  альфа-версії. Альфа-снепшоти дозволяють вам тестувати нові функції, проте
  вони дуже нестабільні. Будь ласка, будьте уважними.
* Вимкнути оновлення (не рекомендовано): цей параметр вимикає канал
  оновлень. Під час перевірки оновлень ви бачитимете повідомлення про
  помилку. Пам’ятайте, що ви можете вимкнути автоматичні оновлення у
  категорії «Загальні налаштування». Використовуйте цей параметр лише з
  тестовою метою.

Інформацію про доступні оновлення для кожного каналу буде отримано у
фоновому режимі після відкриття панелі налаштувань. Натисніть клавішу tab
для переходу до поля редагування лише для читання, у якому ви зможете
побачити цю інформацію. Ця інформація буде динамічно оновлюватися у разі
зміни каналу оновлення в комбінованому полі. Якщо для вибраного каналу
доступне оновлення, поруч із полем редагування з’являться одне або два
посилання:

* Завантажити: натисніть пробіл на цьому посиланні, щоб відкрити його у
  браузері й завантажити останній пакет встановлення.
* Переглянути журнал змін: натисніть пробіл на цьому посиланні, щоб відкрити
  у браузері документ «Що нового». Для деяких каналів це посилання не
  відображається.

## Журнал змін

### Версія 1.4

* Оновлено переклади.
* Сумісний з NVDA 2023.1.
* З причин безпеки для роботи додатка тепер потрібна мінімум NVDA 2022.4.

### Версія 1.3

* Оновлено переклади.
* Виправлено помилку, яка перешкоджала створенню переносних копій з
  альфа-снепшотів.

### Версія 1.2

* Оновлено переклади.
* Сумісний з NVDA 2022.1.
* З метою безпеки для роботи додатка тепер потрібна мінімум NVDA.2021.3.
* Виправлено помилку  на сервері NV Access, через яку в разі оновлення з
  альфа-версії на стабільну пропонувалася версія 2019.2.1.

### Версія 1.1

* Видалено непідтримувані канали.
* Оновлено переклади.
* Додано інформацію про наявність доступних оновлень у панель налаштувань.

### Версія 1.0

* Перша версія.

[[!tag dev stable]]

[1]: https://www.nvaccess.org/addonStore/legacy?file=updateChannel
