# Избор на канал за обновяване на NVDA (NVDA Update Channel Selector) #

* Автор: Jose Manuel Delicado
* Съвместимост с NVDA: от 2019.1 до 2021.1
* Изтегляне на [стабилна версия][1]

Тази добавка ви позволява да изтеглите и инсталирате най-новата версия на
NVDA от избрания тип, без да посещавате която и да е уеб страница или да
използвате вашия уеб браузър. Полезно е, когато например искате да тествате
нови функции в тестова версия на NVDA и след това да се върнете към
най-новата стабилна версия. Ако редовно тествате тестови версии на NVDA и
обикновено ги инсталирате в компютъра си, ще спестите много време с тази
добавка. Ако предпочитате да тествате тестови версии в преносим режим,
оставяйки инсталираното копие на NVDA непроменено, тази добавка е и за вас.

## Начин на употреба

Можете да промените канала за обновяване на NVDA, като отворите менюто на
NVDA -> Настройки -> Опции -> категория "Канал за обновяване". След като
изберете желания канал и натиснете OK, изчакайте до следващата автоматична
проверка за обновления или отидете в менюто "Помощ" на NVDA и изберете
опцията "Провери за обновления". Към момента наличните канали са:

* По подразбиране: Това е каналът по подразбиране, използван от вашата
  версия на NVDA. Изборът на тази опция означава същото като да забраните
  добавката.
* Стабилен: Принудително обновяване до стабилна версия. Полезно, когато
  искате да се върнете към стабилна версия от тестова такава.
* Стабилен, RC и Бета: Това е каналът за бета версии. Ще получите първата
  бета версия, след като бъде пусната. Този канал ви позволява да обновявате
  до бета версии и RC (кандидат-издания), докато получите следващата
  стабилна версия.
* Алфа (тестови версии): Изберете тази опция, за да актуализирате до
  най-новата алфа версия. Алфа тестовите версии ви позволяват да тествате
  нови функции, но те могат да бъдат доста нестабилни. Моля, бъдете
  внимателни.
* Забраняване на обновяването (не се препоръчва): Тази опция забранява
  канала за обновяване. Ако проверите за обновления, ще бъде изведено
  съобщение за грешка. Не забравяйте, че можете да забраните автоматичното
  обновяване от категорията "Основни" в настройките на NVDA. Използвайте
  тази опция само с цел тестване.

Информацията за наличните обновления за всеки канал ще бъде извлечена във
фонов режим, след като се отвори панелът с настройки. Натиснете таб, за да
преминете към полето само за четене, където можете да видите тази
информация. Тази информация ще се актуализира динамично, когато промените
канала за обновления от падащия списък. Ако има налично обновление за
избрания канал, една или две връзки ще се появят до полето за редактиране:

* Изтегли: Задействайте тази връзка с клавиша за интервал, за да я отворите
  във вашия уеб браузър и да изтеглите най-новия инсталационен пакет.
* Преглед на списъка с промените: Задействайте тази връзка с клавиша за
  интервал, за да отворите документа "Какво ново" във вашия уеб браузър. За
  някои канали тази връзка няма да е налична.

## Списък на промените

### Версия 1.1

* Премахнати са неподдържаните канали.
* Обновени преводи.
* Добавена е информация за наличните в момента обновления към панела с
  настройките.

### Версия 1.0

* Първо издание.

[[!tag dev stable]]

[1]: https://addons.nvda-project.org/files/get.php?file=updchannelselect
